
Acest proiect surprinde un subiect de o importanță majoră din domeniul securității cibernetice, mai exact detecția atacurilor de tip phishing. Detecția acestor atacuri a devenit unul dintre cele mai importante subiecte de cercetare din ultimii ani datorită răspândirii pe o scară tot mai largă a acestora, în special pe platformele de socializare, de exemplu: WhatsApp, Instagram, Messenger.
În cadrul acestui proiect, detecția s-a concentrat pe identificarea URL-urilor malițioase asociate atacurilor de tip phishing. Pentru îndeplinirea acestui obiectiv, au fost utilizate trei metode de învățare automată: LSTM, KNN și Random Forest.
În acest context, proiectul propune o analiză comparativă între cele trei modele propuse, evaluând performanța fiecăruia. Scopul principal al analizei a fost identificarea celui mai eficient model de învățare automată pentru acest tip de detecție, în funcție de rezultatele obținute pe seturile de date.

[Documentatie completa proiect](Phishing (4).pdf)
